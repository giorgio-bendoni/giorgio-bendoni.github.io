---
layout: post
title: Natalità, Euro e sport 
subtitle: La demografia non mente
tags: [demografia, euro, sport, italiano]
---

Qualche giorno addietro, mi sono imbattuto in un post il cui autore individuava la causa della scarsa natalità in Italia nell'adozione della moneta unica, l'Euro.

Ovviamente ciò non è vero: non solo la relazione causale tra sistema monetario e tassi di natalitá non esiste ma il tasso di natalità, in Italia, ha un trend negativo dai primi anni '60. Comunque, ho voluto documentarmi piu' precisamente e condivido un grafico della World Bank in cui é indicato il tasso di natalità (Birth rate, crude - per 1,000 people) in Italia, dal 1960 ad oggi[^1].

<iframe src="https://data.worldbank.org/share/widget?indicators=SP.DYN.CBRT.IN&locations=IT" width='700' height='466' frameBorder='0' scrolling="no" ></iframe>
<br>

Come si vede, il picco di 19.7 nascite per 1,000 abitanti fu raggiunto nel 1964, seguito da una continua diminuzione, con un periodo di stasi tra il 1986 ed il 2008 ed un successivo, ripido declino dal 2009 ad oggi. Non esiste alcun mutamento di trend in occasione dell'adozione dell'Euro, o dei passaggi della sua introduzione.

Incuriosito, ho cercato le serie storiche ISTAT[^2] del tasso di natalità ed ho costruito il seguente diagramma.

![](/images/ita_dem_1862_2019.svg)

Il tasso di natalità sembra in continua discesa dal 1862 ad oggi, evidenziando andamenti piu' bruschi in occasione delle due guerre mondiali. Si nota il picco di natalita' nel 1964, inserito in un trend comunque negativo.

Ovviamente il tasso di natalità é influenzato da fattori di molti tipi[^3]: consistenza della popolazione per fasce d'età e sesso, credo religioso, accettazione della contraccezione e dell'aborto, opportunità di lavoro femminile, condizioni economiche, livello di povertà, tasso di mortalità, conflitti o guerre, età tipica femminile al matrimonio o alla nascita del primo figlio, livello di educazione, condizioni sanitarie e progressi nelle scienze mediche. In ogni caso, qualunque sia stata la combinazione di fattori, l'Italia mostra un tasso decrescente di natalità da quasi centocinquanta anni.

E lo sport cosa c'entra?

Nel 1965 il numero di nati vivi superò il milione. Questo vuol dire che 15 anni dopo, nel 1980, il bacino di giovani da avviare allo sport era, grosso modo, di un milione. Nel 1995 il numero di nati vivi superò di poco il mezzo milione. Nel 2010, il bacino di giovani da avviare allo sport era, quindi, grosso modo la metà di quelli disponibili nel 1980. Anche se la qualitá dei processi di selezione é migliorata, la dimensione del bacino di potenziali atleti é un fattore che indubbiamente influenza la capacitá di ottenere successi sportivi in una molteplicitá di discipline. La demografia può contribuire a spiegare come mai la nazionale di calcio ed altri sport hanno avuto crescenti difficoltá a ripetere i successi del passato: meno adolescenti da cui selezionare i futuri atleti e crescentre domanda da sport sempre piu'popolari (pallavolo, pallacanestro, rugby, per esempio).





[^1]: [World Bank data](https://data.worldbank.org/indicator/SP.DYN.CBRT.IN?locations=IT)
[^2]: [ISTAT - Banche dati](https://www.istat.it/it/dati-analisi-e-prodotti/banche-dati)
[^3]: [Population education](https://populationeducation.org/what-factors-affect-the-total-fertility-rate-or-tfr/)
